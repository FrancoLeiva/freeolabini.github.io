---
layout: post.njk
tags:
  - post
  - sv
date: 2019-04-17
image: /img/olamf.jpg
title: Uttalande av Ola Bini från sin godtyckliga fångenskap i El Inca-fängelset, Ecuador
---

1. Först vill jag tacka för allt stöd som jag har fått. Jag har hört
   talas om all den uppmärksamhet som det här fallet har väckt och jag
   kan inte med ord beskriva hur mycket jag uppskattar det. Till mina
   vänner, min familj och mina närmaste: all min kärlek till er -- jag
   har er ständigt i mina tankar.

2. Jag tror starkt på rätten till ett privatliv. Utan privatliv så har
   vi inget självbestämmande och utan självbestämmande är vi
   slavar. Det är därför jag har vigt mitt liv åt den här
   kampen. Övervakning är ett hot mot oss alla och den måste stoppas.

3. Världens ledare för ett krig mot kunskap. Rättsfallet mot mig
   baseras på vilka böcker jag läser och vilka tekniska hjälpmedel jag
   äger. Det hela är Orwellskt -- tankebrott. Vi får inte låta detta
   hända. Världen krymper och blir allt mindre, tills dess vi inte har
   någonting kvar. Om Ecuador kan göra så här så kan andra det
   också. Vi måste stoppa de här idéerna nu, innan det är för sent.

4. Jag är övertygad om att det kommer visa sig att det här fallet
   saknar all substans och således rasa samman.

5. Jag måste också säga något om det Ecuadorianska straffsystemet. Jag
   hålls fängslad under de bästa omständigheter och ändå är det helt
   förkastligt. Här krävs grundliga reformer. Mina tankar går till
   alla mina medfångar i Ecuador.

### Ola Bini
