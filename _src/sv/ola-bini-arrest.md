---
layout: post.njk
tags:
  - post
  - sv
date: 2019-04-12
image: /img/ola.jpg
title: Ola Bini Arresterad I Ecuador
---

Arbete med fri programvara och integritet får inte kriminaliseras

Att bry sig om personlig integritet är inte olagligt

Ola Bini, @olabini, välkänd inom fri programvarurörelsen, digitala
rättigheter och integritetsfrågor, blev den 11 april 2019 kl 15:20
lokal tid gripen på flygplatsen i Quito, Ecuador. Såvitt det är känt
finns inga formella anklagelser mot honom. Hans advokater fick inte
möjlighet att träffa honom på hela dagen och lyckades etablera kontakt
först efter 17 timmar i fångenskap. Klockan sex på kvällen fick de
uppgifter om att han skulle överföras till Flagrante Delicto, en enhet
under riksåklagaren, för att höras i en utredning hos
distriktsåklagaren i Pinchincha.

Bini, svensk medborgare bosatt i Ecuador, talar inte flytande spanska
och är i behov av tolk för att kunna yttra sig i rättssaker. Han har
olagligt hållits frihetsberövad på lösa gruner och utan att
myndigheterna i hans land (Sverige) har underrättats i enlighet med
internationell rätt.

Han är teknisk chef för Center for Digital Autonomy och hade på sitt
twitter-konto tidigare meddelat att han skulle resa till Japan på en
kampsportkurs, en resa planerad sedan mer än en månad tillbaka. Som en
kommentarer till ett uttalande av Ecuadors inrikesminister twittrade
han: "María Paula Romo, Ecuadors inrikesminister, höll i morse en
presskonferens där hon hävdar att det finns ryska hackare i Ecuador
och att det även finns en person från WikiLeaks bosatt i Ecuador sedan
flera år." (https://twitter.com/olabini/status/1116341908371062794)

Bini har varit mjukvaruutvecklare i hela sitt liv sedan han började
programmera som åttaåring och har skapat två programmeringsspråk. Han
är mångårig aktivist och förespråkare för fri programvara,
privatlivsskydd och transparens. ComputerSweden rankade 2010 Ola Bini
som Sveriges sjätte främsta utvecklare.

Han har bidragit till:

 - loke
 - Seph
 - JesCov
 - JRuby
 - JtestR
 - Yecht
 - JvYAMLb
 - JvYAML-gem
 - RbYAML
 - Ribs
 - ActiveRecord-JDBC
 - Jatha
 - Xample
 - JOpenSSL

