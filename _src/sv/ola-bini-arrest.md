---
layout: post.njk
tags:
  - post
  - sv
date: 2019-04-12
image: /img/olasite.jpg
title: Ola Bini arresterad i Ecuador
---

De som arbetar med fri programvara och integritet ska inte ses som
brottslingar

Det ligger inget olagligt i att sträva efter personlig integritet

Ola Bini, @olabini, välkänd inom den världsomspännande rörelsen för
fri programvara och försvarare av digitala rättigheter och integritet
på nätet greps den 11 april 2019 kl 15:20 lokal tid på flygplatsen i
Quito, Ecuador. Såvitt det är känt finns varken formella anklagelser
eller bevis mot honom. Hans advokater fick inte möjlighet att träffa
honom på hela dagen och lyckades etablera kontakt först efter att han
suttit fängslad i 17 timmar. Först klockan 18:00 fick de uppgifter om
att han skulle överföras till en polisenhet för brottslingar som tas
på bar gärning (Unidad de Flagrancia de la Fiscalia) för att höras i
en utredning hos distriktsåklagaren i Pinchincha.

Bini är svensk medborgare och bosatt i Ecuador. Han talar inte
flytande spanska och är i behov av tolk för att kunna yttra sig i
rättssaker. Han har på lösa grunder hållits olagligt frihetsberövad
och utan att myndigheterna i hans hemland (Sverige) har underrättats i
enlighet med internationell rätt.

Han är teknisk chef för Center for Digital Autonomy och ska på sitt
twitter-konto tidigare ha meddelat att han skulle resa till Japan på
en kampsportskurs, en resa planerad sedan mer än en månad. När han såg
kommentarer från Ecuadors inrikesminister twittrade han: "María Paula
Romo, Ecuadors inrikesminister, höll i morse en presskonferens där hon
hävdar att det finns ryska hackare i Ecuador och att det även finns en
person nära knuten till WikiLeaks som är bosatt i Ecuador sedan flera
år." (https://twitter.com/olabini/status/1116341908371062794)

Bini har varit mjukvaruutvecklare i hela sitt liv, sedan han började
programmera som åttaåring och har utvecklat två
programmeringsspråk. Han är mångårig aktivist och förespråkare för fri
programvara, integritet och transparens. Computerworld i Sverige
(ComputerSweden) rankade 2010 Ola Bini som nummer sex bland svenska
utvecklare.

Han har bidragit till:

 - loke
 - Seph
 - JesCov
 - JRuby
 - JtestR
 - Yecht
 - JvYAMLb
 - JvYAML-gem
 - RbYAML
 - Ribs
 - ActiveRecord-JDBC
 - Jatha
 - Xample
 - JOpenSSL

